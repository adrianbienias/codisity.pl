Tak! W kodzie nie ma buga, wszystko zadziała poprawnie.

Wyjaśnienia wymaga jednak kwestia, dlaczego ciąg znaków został wykonany.

W procesie tworzenia obiektów udział biorą funkcje nazywane konstruktorami.

W utworzonym obiekcie możemy dostać się do takiej funkcji uruchamiając na niej metodę o nazwie `constructor`.

`"".constructor` zwróci więc funkcję konstruktora obiektu ciągu znaków, czyli `String`.

Przypisując ciąg znaków `"constructor"` do stałej, a później używając jej w `c[c][c]`, uzyskamy ten sam efekt co wywołując kod `"constructor".constructor.constructor`.

Wiemy już, że konstruktorem ciągu znaków jest funkcja `String`.

Idąc krok dalej, sprawdzamy jaki konstruktor bierze udział w procesie tworzenia obiektu ciągu znaków, czyli ekwiwalent wywołania `String.constructor`.

Okazuje się, że zwrócony zostaje konstruktor funkcji, czyli `Function`.

`c[c][c]()` to więc finalnie to samo co `Function()`.

W JavaScript do tworzenia funkcji możemy użyć funkcji konstruktora obiektu funkcji, przekazując jako argument ciąg znaków, który zostanie wykonany jako ciało funkcji.

`` Function(`console.log("It's alive!")`) `` tworzy więc nową funkcję, której ciałem staje się przekazany ciąg znaków.

Działaniem przypomina to funkcję `eval()`, która również przetwarza przekazany w argumencie ciąg znaków do postaci wykonywanego kodu.

Finalnie wykonujemy nowo utworzoną funkcję poprzez dodanie nawiasów na końcu `` Function(`console.log("It's alive!")`)() ``.

Otrzymujemy ten sam efekt, który dało nam wywołanie\
`` c[c][c](`console.log("It's alive!")`)() ``.
